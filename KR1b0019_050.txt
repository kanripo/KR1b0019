# -*- mode: mandoku-view; -*-
#+TITLE: 陳氏尚書詳解
#+DATE: 2015-08-24 22:02:14.573360
#+PROPERTY: ID KR1b0019
#+PROPERTY: BASEEDITION WYG    
#+PROPERTY: JUAN 卷五十
<pb:KR1b0019_WYG_050-1a>¶
欽定四庫全書¶
　尚書詳解卷五十¶
　　　　　　　　　　　　　宋　陳經　撰¶
秦誓(周書/)¶
　觀此篇之書乃春秋諸侯之事爾聖人取而繼之二¶
　帝三王之後有深意存焉傷王道之不行而不欲絶¶
夫來世使不與也故取其改過遷善之意焉以為此即¶
　帝王之門户也由此而進去帝王亦不逺以論語所¶
<pb:KR1b0019_WYG_050-1b>¶
　以教人者不曰無過而曰勿憚改易書之所言者不¶
　全以吉望人而曰無咎者善補過也冥豫在上以有¶
　渝則可以无咎同人之九四困而反則可以得吉蓋¶
　當其人欲橫流善端窒塞之時去帝王之道已背馳¶
　甚矣及一旦改過困于心衡于慮則向之橫流者復¶
絶向之窒塞者復開善心油然而生此豈不足以趨聖¶
　人之門户乎聖人所以予人之改過而絶人以善者¶
　為此故也孟子曰西子蒙不潔則人皆掩鼻而過之¶
<pb:KR1b0019_WYG_050-2a>¶
　雖有惡人齋戒沐浴可以事上帝以秦穆公之貪利¶
　茍得至於喪師然一旦悔過作誓而夫子係之于帝¶
　王之書之末豈非惡人之齋戒可以事上帝乎¶
秦穆公伐鄭晉襄公帥師敗諸崤還歸作秦誓¶
　穆公始者與晉文公伐鄭鄭與秦盟秦使杞子輩戍¶
　之杞子使告于秦曰鄭人使我掌北門之管潛師以¶
　來國可得也穆公訪諸蹇叔蹇叔不可召孟明西乞¶
　術白乙丙伐鄭師經于崤崤晉界也于是時晉文公¶
<pb:KR1b0019_WYG_050-2b>¶
　既死襄公初立以謂秦之伐鄭不以告晉而乘我之¶
　喪因其師之歸而敗之于崤按春秋僖公三十三年¶
　書晉人及姜戎敗秦于崤而書之所序則曰秦穆公¶
　伐鄭晉襄公帥師敗諸崤此皆仲尼之親筆也曷為¶
　而異其辭其在書則褒秦春秋則狄之何也春秋之¶
　教兼于懲惡其法嚴詩書之教止于勸善其辭恕書¶
　之有秦誓猶詩之有木𤓰魯頌也齊桓公之過春秋¶
　責之備矣而木𤓰之詩則美桓公魯僖公之在春秋¶
<pb:KR1b0019_WYG_050-3a>¶
　曾未有一善之可書而魯頌之作形容極口由此觀¶
　之則書之取秦誓者專取其悔過也春秋之責秦穆¶
　公者謂其客人之館而謀其主因人之有而逞其詐¶
　利人之危而襲其國越人之境而不哀其喪叛盟失¶
　信以貪勤民而棄其師狄道也此春秋之所書異于¶
　秦誓之序也¶
公曰嗟我士聴無譁予誓告汝羣言之首古人有言曰¶
民訖自若是多盤責人斯無難惟受責俾如流是惟艱¶
<pb:KR1b0019_WYG_050-3b>¶
哉我心之憂日月逾邁若弗云來惟古之謀人則曰未¶
就予忌惟今之謀人姑將以為親¶
　此誓衆之詞也欲衆人專心致志以聴上之言故曰¶
　嗟我士聴無譁予今誓告汝以羣言之首擇其言之¶
　至要者以告汝人之為善莫切于自反故也古人有¶
　言曰此即擇言之首也古人之言以為民之常情欲¶
　使人盡順己之所為者以此而為安人情誰不欲如¶
　此然天下之事纔要順己者未有不拂乎人情而順¶
<pb:KR1b0019_WYG_050-4a>¶
　乎人者未有能順乎己責人斯無難者責己者必責¶
　人何難之有惟是以其所以責人者反以自責則人¶
　告之以有過則喜受他人之責又使責己者其言如¶
　流無所顧忌此方為難天下之大患莫大乎有我之¶
　心勝而天下之大善莫大乎忘我者也知以順己之¶
　為安責人之為難者皆有我之心知有己而不知有¶
　人也至于受責而俾言者之如流自非忘我何以感¶
　人如此哉此則全以義理為主不見其有我之私也¶
<pb:KR1b0019_WYG_050-4b>¶
　此古人至切要之言穆公引之以自悔也我心之憂¶
　日月逾邁若弗云來此乃穆公悔過之詞吉人為善¶
　惟日不足畏乎去之速而來之遲君子兢諸穆公自¶
　以為我心之憂惟恐日月已往而不來但有今日而¶
　無明日此是惟日不足矣惟古之謀人則曰未就予¶
　忌惟今之謀人姑將以為親此二句乃穆公當痛定¶
　之後思當痛之時故有此言此乃前日之事也古之¶
　謀人謂老成人也其謀可從矣而我反以為未能成¶
<pb:KR1b0019_WYG_050-5a>¶
　就其事而且忌之今之謀人新進少年也其謀不可¶
　從矣而且以為親而近之凡人之情在今日而知曩¶
　日之非者皆深自懲創也不然雖知其非而且文飾¶
　之以為辭矣¶
雖則云然尚猷詢兹黄髪則罔所愆畨畨良士旅力既¶
愆我尚有之仡仡勇夫射御不違我尚不欲惟截截善¶
諞言俾君子易辭我皇多有之¶
　此則悔過自新之辭雖則前日之過如此自今以往¶
<pb:KR1b0019_WYG_050-5b>¶
　庶幾所謀者皆訽黃髪之人則終無所過所謂往者¶
　不可諫來者猶可追也且老成慮事之君子其言若¶
　不快人意而實為國逺慮新進之人其言事可喜而¶
　深誤人事穆公自一懲創之後前日之銳與乎虚憍¶
　之氣消散殆盡所以惟欲得黃髪老成之人亦如漢¶
　武初年惟張騫衞霍輩是信自輪臺哀痛之後方知¶
　以託孤之任委之霍光持重之君子番番老成之貌¶
　也番番之良士雖其筋骨既衰凡耳目之力與乎手¶
<pb:KR1b0019_WYG_050-6a>¶
　足之用皆過矣然我庶幾欲有此人而用之蓋其經¶
　歴之深諳練之久也仡仡者勇壯之貌雖其射御之¶
　間皆中法度而不違然而我庶幾不欲此等人前日¶
　之所好者今惡之前日之所惡者今好之此皆今日¶
　之好惡與前日相反也曰尚猷曰尚有之曰尚不欲¶
　皆有庶幾之意此深見得穆公不敢自恃惟截截善¶
　諞言俾君子易辭截截者察察也諞言者辯言也好¶
　察察小慧而以便佞之言能使君子皆變易其辭此¶
<pb:KR1b0019_WYG_050-6b>¶
　人乃大奸佞之人詞鋒捷給利口若嗇夫之流皇暇¶
　也此等人我何暇多有之哉人能悔過則其見必明¶
　見之明則是非眞偽察之無不熟也¶
昩昩我思之如有一介臣斷斷猗無他技其心休休焉¶
其如有容人之有技若己有之人之彦聖其心好之不¶
啻如自其口出是能容之以能保我子孫黎民亦職有利¶
哉人之有技冒疾以惡之人之彦聖而違之俾不達是¶
不能容以不能保我子孫黎民亦曰殆哉¶
<pb:KR1b0019_WYG_050-7a>¶
　昩昩有深沈之意惟深沈者為能有所思如有一介¶
　臣謂介然有守者也斷斷有確然不拔之意斷斷守¶
　善不惟他技之務其心休休然謂綽有餘裕自得也¶
　其如有容無以累其心則其心廣大惟己有技能者¶
　斯忌他人之技也不以技能自居則其心自然休休¶
　寛大既無驕心又無忌心安得不休休其如有容形¶
　容之有不可得茍以為有容則終有限量惟形容之¶
　不可得則其所容者無限量惟是有此等人所以能¶
<pb:KR1b0019_WYG_050-7b>¶
　容人之善人有技若出于己不忌其能人之有美德¶
　至于大而化之之謂聖其心好此人之善心之所好¶
　有過于口之所言蓋稱揚薦達者有限而心好慕者¶
　無己也天下之善一也何拘于在人與在己人之技¶
人之彦聖若出于己然此是見義理而不見人與己之¶
　分也是能容之茍好善至于如己有之則能容人之¶
　善以保我子孫黎民隨其所職而有所利是何好善¶
　之功遂至于此蓋我不以智自處則天下智者為我¶
<pb:KR1b0019_WYG_050-8a>¶
　用我不以才自處則天下之才者為我用孟子曰夫¶
　茍好善則四海内輕千里而來告之以善天下患無¶
　此等人耳天下而有此等人則天下之賢皆樂為之¶
　用此豈非能保其子孫黎民哉乃若不然則人之有¶
　技反冒疾而惡之惟恐他人之才名出己之右人之¶
　彦聖則多方沮抑之違之俾不得以上達妬賢嫉能¶
　如此安能容人天下之士皆將保身避患而去誰與¶
保子孫黎民哉子孫黎民不克保其危甚矣自古國之興¶
<pb:KR1b0019_WYG_050-8b>¶
　亡不外此二者齊有鮑叔則有管仲鄭有子皮則有¶
　子產唐有房杜則有王魏英衞不然以李林甫盧杞¶
　居其上則雖有張齡陸贄百輩安能用之哉穆公所¶
　言皆暗與古人合惟其悔過後善心油然胸中明白¶
　無有以蔽之在聖賢門户中自然識得聖賢門户中¶
　事耳孟子曰人恒過然後能改困心衡慮而後作徵¶
　于色𤼵于聲而後喻孫叔敖管夷吾之賢以動心忍¶
　性者得之而孤臣孽子所以達者皆其操心之危慮¶
<pb:KR1b0019_WYG_050-9a>¶
　患之深也大抵人之資質不同其上焉者生知固不¶
　待摧挫中人以下不因摧挫困辱則無日新之益由¶
　此以觀則患難之來逆意之境皆學者進徳之門户¶
　未易以此而遂沮喪其志也物之生也不在于大夏¶
　長養之際而在于窮冬閉塞之時明乎此則足以知¶
　秦穆矣¶
邦之杌隉曰由一人邦之榮懐亦尚一人之慶¶
　杌隉者危殆也榮懐者安寧而懐來也天下之事無¶
<pb:KR1b0019_WYG_050-9b>¶
　不在于人君所謂洚水儆予百姓有過帝王深達此¶
　理天下之所以安者在一人之用賢而天下之所以¶
　危者亦在一人之用不肖慶善也人君之用舎天下¶
　之安危則冒疾之臣豈可輕用之哉予考此篇知穆¶
　公悔過之力自此便當懲忿窒慾釋前日之怨可也¶
　何為文公二年戰於彭衙秦師敗績文公三年秦人¶
　伐晉濟河焚舟取王官及郊似非所以踐悔過之言¶
　也抑無乃血氣之易勝前日之怨有未能忘情者歟¶
<pb:KR1b0019_WYG_050-10a>¶
　抑亦悔過之言徒為是空言知悔而不知改者歟余¶
　嘗考之春秋知秦穆公蓋春秋之賢而其失則賢者¶
　之過也當僻處西戎未嘗與中國會盟自晉文公之¶
　入國也秦有大功于晉故溫之㑹翟泉之盟使其子¶
　㑹之而不自來其納襄王也晉文公辭之而遂還此¶
　見穆公本心在於納王處不是要名既有文公能任¶
　其事則不得不歸惟是襲鄭一節出于輕信人言以¶
　致崤函之敗未幾而悔過作誓矣其後雖兩伐晉只¶
<pb:KR1b0019_WYG_050-10b>¶
　欲報(闕/)¶
　¶
　¶
　¶
　¶
　¶
　¶
　尚書詳解卷五十¶
