# -*- mode: mandoku-view -*-
#+TITLE: 陳氏尚書詳解
#+DATE: 2015-09-23 09:36:01
#+PROPERTY: JUAN 49
<pb:KR1b0019_WYG_049-1a>¶
欽定四庫全書¶
　尚書詳解卷四十九¶
　　　　　　　　　　　　　宋　陳經　撰¶
費誓(周書/)¶
　此篇見伯禽之在魯凡軍旅行陣之間器械車馬芻¶
　茭糗粮楨榦無一不備亦無一不知此古人之學所¶
　以精粗為一致本末一理豈有能文而不能用武徒¶
　知性命道徳之理而不達於軍旅戰陣之事哉豈特¶
<pb:KR1b0019_WYG_049-1b>¶
　當時周禮盡在魯凡先王所謂制度大綱小紀皆于¶
　魯國而可考自非周公所以教其子則何以至是哉¶
　孔安國曰諸侯之事而連帝王孔子序書以魯有治¶
　戎征討之偹秦有悔過自誓之戒足為世法故録之¶
　以備王事猶詩録商魯之頌夫子誠以是誘進後人¶
　使知帝王之事誠不逺也茍於費誓秦誓二篇之書¶
　觀之雖春秋諸侯之事而帝王之制度與帝王之心¶
　術大槩可見矣¶
<pb:KR1b0019_WYG_049-2a>¶
魯侯伯禽宅曲阜徐夷並興東郊不開作費誓¶
　始封之國居於曲阜徐州之戎及淮浦之夷並起為¶
　冦先儒謂此戎狄帝王所羈縻錯居九州之内秦始¶
　皇逐出之三代未嘗無戎狄之害特在中國所以備¶
　禦之如何耳周公居攝之初淮夷嘗連武庚叛矣及¶
　成王即政而又叛魯國近于徐戎觀此篇伯禽所以¶
　治軍旅者蚤正素治雖有淮夷焉能為魯害哉其後¶
　魯之子孫不能遵守伯禽之法若隠公㑹戎于潛及¶
<pb:KR1b0019_WYG_049-2b>¶
　戎盟于唐春秋内中國而外夷狄豈可與之講盟㑹¶
　之禮哉¶
公曰嗟人無譁聴命徂茲淮夷徐戎並興善敹乃甲胄¶
敿乃干無敢不弔備乃弓矢鍛乃戈矛礪乃鋒刃無敢¶
不善今惟淫舎牿牛馬杜乃獲敜乃穽無敢傷牿牿之¶
傷汝則有常刑馬牛其風臣妾逋逃勿敢越逐祇復之¶
我商賚汝乃越逐不復汝則有常刑無敢冦攘踰垣墻¶
竊馬牛誘臣妾汝則有常刑¶
<pb:KR1b0019_WYG_049-3a>¶
　伯禽方為伯監七百里内之諸侯帥之以征嘆而誓¶
　之曰無諠譁聴我之命欲其聴之專也徂往也往者¶
　居此淮浦之夷徐州之戎蓋其叛也久矣今又並起¶
　為冦今往征之善穀乃甲胄敿乃干甲以衞身胄以¶
　衞首而干盾亦備以具不待逐而自得牛馬矣古人¶
　處事精審如此無敢冦攘踰垣墻竊牛馬誘臣妾汝¶
　則有常刑此又戒軍中之事行軍之時人衆所在易¶
　至于冦攘人刼掠人者或踰垣墻而竊人之牛馬誘¶
<pb:KR1b0019_WYG_049-3b>¶
　人之臣妾者皆是軍無紀律故禁之軍事以嚴終古¶
　人之善用兵者多多益辦視千萬人之心若一人之¶
　心者以其紀律整齊故也觀此一段伯禽于人情曲¶
　折行陳纎悉之事無不周知所學亦微矣¶
甲戌我惟征徐戎峙乃糗粮無敢不逮汝則有大刑魯¶
人三郊三遂峙乃楨榦甲戌我惟築無敢不供汝則有¶
無餘刑非殺魯人三郊三遂峙乃芻茭無敢不多汝則¶
有大刑¶
<pb:KR1b0019_WYG_049-4a>¶
　誓後以甲戌之日征徐戎糗糒之糧軍食也預先儲¶
　峙之無敢不及纔有不及則有乏軍用納之死刑魯¶
　人三郊三遂天子六鄉六遂則有六軍大國三軍故¶
　三郊三遂郊即鄉也國外為鄉鄉之外為遂别言魯¶
　人者當時諸侯亦有以師屬伯禽者故此專戒魯之¶
　郊遂峙乃楨榦乃築城之具所立之木謂之楨兩旁¶
　障土者謂之榦以甲戌之日築城壘無敢不供汝則¶
　有無餘刑非殺茍有不供者刑皆盡用之但不至死¶
<pb:KR1b0019_WYG_049-4b>¶
　耳芻茭所以供牛馬也亦責之三郊三遂之民無敢¶
　不多不然則亦有死刑軍事以嚴終而所用之刑則¶
　自有輕重有所謂常刑有所謂無餘刑非殺者又有¶
　所謂大刑而至死者蓋芻茭糗糧一不備則乏軍興¶
　其罪為重故置之死刑其餘則築工重于用軍次舎¶
　紀律也東坡先生曰徐戎淮夷近在魯東郊不伐之¶
　於郊而載糗逺征其國既以甲戌築又以甲戌行何¶
　也伯禽初至魯魯人未附韓信所謂驅市人而戰者¶
<pb:KR1b0019_WYG_049-5a>¶
　若伐之于東郊魯國自戰其地易以敗散築而守之¶
　徐夷必爭土功不得成故以是日築亦以是日行徐¶
　戎方空國冦魯魯乃以大兵往攻其巢穴師興之日¶
　東郊之圍自解所謂攻其必救築者亦得成功費誓¶
　言征言築終不言戰蓋妙於用兵周公之子蓋亦多¶
　材多藝邪其論甚精確¶
　¶
　¶
<pb:KR1b0019_WYG_049-5b>¶
　¶
　¶
　¶
　¶
　¶
　¶
　¶
　尚書詳解卷四十九¶

