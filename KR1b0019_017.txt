# -*- mode: mandoku-view -*-
#+TITLE: 陳氏尚書詳解
#+DATE: 2015-09-23 09:36:01
#+PROPERTY: JUAN 17
<pb:KR1b0019_WYG_017-1a>¶
欽定四庫全書¶
　尚書詳解卷十七¶
　　　　　　　　　　　　　宋　陳經　撰¶
説命上(商書/)¶
　説命三篇皆叙髙宗傅説君臣相得之始終也上篇¶
　言所以得傅説之由與傅説所以復君之意中篇言¶
　傅説所以進戒其君下篇言髙宗之所以學于傅説¶
　愚嘗怪傅説以匹夫而登相位不由薦舉不由人望¶
<pb:KR1b0019_WYG_017-1b>¶
　不由家世不由勲業不由資序田野之夫一旦得君¶
　其君遂信之不疑傅説亦自信不疑天下後世亦從¶
　而信之不疑其事亦異矣嗚呼此豈可以常情拘而¶
　以常事論哉有髙宗有傅説則可君非髙宗臣非傅¶
　説而欲效其所為則必有以私意而用人不合于公¶
　議者矣若漢文以夢而得鄧通光武以䜟用王梁此¶
　豈足憑哉後欲用人者當如堯之試舜則可以無失¶
　矣¶
<pb:KR1b0019_WYG_017-2a>¶
髙宗夢得説使百工營求諸野得諸傅巖作説命三篇¶
　此孔子序三篇之書也三篇之書髙宗之所以資説¶
　者亦多矣而序書特取其三句者君臣之相得者孰¶
　大于此者乎天下惟有一理私心隔之則雖有同席¶
　而不相知者至誠之道無有逺近無有彼此無有顯¶
　𨼆無有夢覺無有上下無有貴賤無往而非一髙宗¶
　之夢以誠而感傅説之得以誠而應譬如明鑑當臺¶
　有物必照初非鑑往亦非物來後世儒者不知此意¶
<pb:KR1b0019_WYG_017-2b>¶
　且謂髙宗憑恍惚不足信之夢安能信天下之不信¶
　髙宗之夢豈能盡其人之形狀百工之刻其形者又¶
　安能盡其夢中之形狀傅説之賢亦豈輕以形狀之¶
　相似而遂輕來必是髙宗與傅説相知之乆恐他人¶
　未之知也遂因時俗之所尚者以聳動天下商人尊¶
　神而先鬼今托之于夢必其信之者為此説者是以¶
　詐心逆髙宗也髙宗傅説恐天下之不已信而托之¶
　于夢自欺猶不可而况以欺天欺當時猶不可而况¶
<pb:KR1b0019_WYG_017-3a>¶
　以欺後世夫子序書亦何為而序之哉此葢以後世¶
　私心度聖賢而未知有至誠相感之理也¶
王宅憂亮隂三祀既免喪其惟弗言羣臣咸諫于王曰¶
嗚呼知之曰明哲明哲實作則天子惟君萬邦百官承¶
式王言惟作命不言臣下罔攸禀令¶
　髙宗居憂三年信任冢宰隂黙不言此居喪之禮也¶
　其心純乎孝思他事皆無預焉作史記此者以其居¶
　喪而不言可也豈以既免喪而猶不言乎此百官羣¶
<pb:KR1b0019_WYG_017-3b>¶
　臣所以拱手待命而進諫也知之曰明哲明哲實作¶
　則觀羣臣進諫之言如此亦豈庸常之説哉明與哲¶
　皆智也自知謂之明知人謂之哲明哲者君徳也堯¶
　之克明俊徳大學之在明明徳皆明此而已君既具¶
　此明哲豈以為私有哉必也推而作則所以寓于制¶
　度紀綱之間皆明哲之用也天子為萬邦之君處臣¶
　民之上則天下咸仰賴焉故曰百官承式式者法也¶
　作之則謂之則承之則謂之式實一也王有言所以¶
<pb:KR1b0019_WYG_017-4a>¶
　布命于下不言則臣下將何所禀命哉上行之為命¶
　下行之為令亦一也曰則曰式曰命曰令無非人君¶
　明哲之用今也髙宗黙而無言則是以明哲為己有¶
　而不用之天下皆百官諫王之意也竊意髙宗之在¶
　當時既免喪之後商道既衰思得一賢者與之共任¶
　事熟視朝臣未有當髙宗之心者所以恭黙不言雖¶
　然其不言者非不能言也使髙宗而不能言則是柔¶
　懦不足與有為之主曽猩猩鸚鵡之不如惟其非不¶
<pb:KR1b0019_WYG_017-4b>¶
　能言故不言之中誠意所格自足以格服天下羣臣¶
　未之知耳¶
王庸作書以誥曰以台正于四方台恐徳弗𩔖兹故弗¶
言恭黙思道夢帝賚子良弼其代予言乃審厥象俾以¶
形旁求于天下説築傅巖之野惟肖¶
　王于是用臣下進諫之故而作書以誥之台我也以¶
　我正四方惟恐徳之不善故不敢言惟自以為不善¶
　此髙宗之所以為賢也此一句可見虚心無我所以¶
<pb:KR1b0019_WYG_017-5a>¶
　恭黙也恭敬也黙不言也其心思乎道故恭黙而純¶
　一想其戒謹恐懼外物不足入吾之念慮所以誠與¶
　天為一與傅説為一故審夢中之形狀刻其形以旁¶
　求惟説築于傅氏之巖其形實𩔖夢中之形狀此一¶
　段當以易之咸卦觀之山下有澤咸君子以虚受人¶
　惟其虚所以能感而山澤通氣髙宗之所以能感乎¶
　天能感乎説者以其知徳之弗𩔖恭黙思道而虚其¶
　心也雖然髙宗豈無所自而然哉其始之學于甘盤¶
<pb:KR1b0019_WYG_017-5b>¶
　而所得已多故今日之恭黙思道今日之得傅説皆¶
　前日之學于甘盤而有得者也後世以私心而窺聖¶
　賢者謂夢中所見未必有是事又安知至誠之道可¶
　以前知實有是事哉嵩前有董五經𨼆者也伊川先¶
　生聞其名特往造焉董平日未嘗出菴是日伊川不¶
　值還至中途一老人負茶果以歸且曰君非程先生¶
　乎伊川異之曰先生欲來信息甚大尹子問于伊川¶
　伊川曰静則自明觀此則髙宗傅説之事不誣矣¶
<pb:KR1b0019_WYG_017-6a>¶
爰立作相王置諸其左右命之曰朝夕訥誨以輔台徳¶
若金用汝作礪若濟巨川用汝作舟楫若嵗大旱用汝¶
作霖雨啓乃心沃朕心若藥弗瞑眩厥疾弗瘳若跣弗¶
視地厥足用傷惟暨乃僚罔不同心以匡乃辟俾率先¶
王迪我髙后以康兆民嗚呼欽予時命其惟有終¶
　髙宗得傅説于一見之頃知其為賢于是不由次序¶
　遽登之相位既登之相位又置之左右使之日親近¶
　于君側而髙宗亦得以日聞正言日覩正事命之曰¶
<pb:KR1b0019_WYG_017-6b>¶
　朝夕納誨謂之朝夕之間常納規誨以輔君徳則無¶
　時而不納誨也以版築之微一旦為相貴賤異勢親¶
　踈異情苟其君不能自忘其勢其臣不能忘人之勢¶
　則諫諍之言亦無自而入置諸左右而親之是髙宗¶
　自忘其勢也命之以朝夕納誨是俾其忘人之勢也¶
　金必資礪而後能成器巨川必資舟楫而後能濟難¶
　大旱必資霖雨然後民蒙其澤喻以作礪為未足又¶
　喻以舟楫喻以舟楫為未足又喻以霖雨葢大臣有¶
<pb:KR1b0019_WYG_017-7a>¶
　無所不能為之才故人君亦責以無所不為之事言¶
　事事皆欲倚賴説也開啓汝心謂開心見誠也沃我¶
　之心如水之沃潤萬物有漸漬灌溉之意古之大臣¶
　所以格君心之非者非一日之積葢其沃溉之有漸¶
　矣若藥弗&KR0578;眩厥疾弗瘳者望其苦口之言以藥我¶
　也毒藥使人昏瞶其病乃除苦言雖使人難受非心¶
　乃格若跣弗視地厥足用傷跣足而行不視地則必¶
　有以傷其足不資傅説以為之視聴則必至于害事¶
<pb:KR1b0019_WYG_017-7b>¶
　髙宗託之于物以喻其情其言不能自已也惟暨乃¶
　僚罔不同心此則使傅説率其僚屬同心以輔上也¶
　舜之治百僚師師者為之文武之治小大之臣咸懐¶
　忠良者為之若傅説一人忠于君而百僚未必忠于¶
　君則傅説之以一齊人咻之以衆楚王誰與為善哉¶
　此髙宗以暨乃僚命之而説亦旁招俊乂列于庶位¶
　自任也然則同心以正君者當如之何曰當如先王¶
　髙后可也先王者自武丁以前之君髙后者湯也商¶
<pb:KR1b0019_WYG_017-8a>¶
　家之先王髙后其心在于康兆民汝能使其君循先¶
　王之跡蹈髙后之轍以安天下之民則為臣之責塞¶
　矣嗚呼欽予時命其惟有終髙宗剖心腹以告説説¶
　當敬其命而終之可也敬之于一時未已也必當終¶
　始常以欽為心可也此章有以見髙宗所以責任傅¶
　説之切處¶
説復于王曰惟木從繩則正后從諫則聖后克聖臣不¶
命其承疇敢不祇若王之休命¶
<pb:KR1b0019_WYG_017-8b>¶
　復者與孟子有復于王者之復同説以此答其君也¶
　木從繩則正君從諫則聖葢君能從諫則非心邪念¶
　自去天下之善言日聞其有不成徳乎君既從諫而¶
　聖則為之臣者先意承志而諫更不待命何况君已¶
　有命誰敢不敬而順之者乎未命者尚且諫則已命¶
　者可知人臣誰不欲進諫惟人君無從諫之心則臣¶
　下皆莫敢進一旦其君開悟有樂從諫之心則臣下¶
　不問已有命未有命將無所不諫譬如江海善下百¶
<pb:KR1b0019_WYG_017-9a>¶
　川之所歸也余觀此章深怪當時髙宗責望意其必¶
　有髙見逺識以聳動髙宗之心今其所言特曰從諫¶
　又况其君未有此心言之可也今髙宗資以啓沃無¶
　非樂從諫之言而傅説又以此復之得無贅乎嗚呼¶
　此有以見人君之盛徳與傅説之心矣人君之徳其¶
　他皆不可有過至于從諫不患有過愈從諫而徳愈¶
　進此是傅説培植髙宗之根本将順其君之美徳似¶
　贅而不嫌其贅也¶
<pb:KR1b0019_WYG_017-9b>¶
説命中¶
　此篇乃傅説既為宰相進戒于王一言一句如醫者¶
　用藥皆足以療髙宗之病此乃古人宰相之事業人¶
　主以百揆之任付之大臣禮樂刑政與乎斯民之休¶
　戚利病豈無當言之事説既畧而不言豈自版築起¶
　登相位未之知歟抑亦知之而不敢言歟未知則不¶
　智知而不言則不忠而傅説之勲業則非不忠不智¶
　之所為也葢古人用心皆自本原者觀之孟子曰大¶
<pb:KR1b0019_WYG_017-10a>¶
　人為能格君心之非君正莫不正一正君而國定傅¶
　説可為大人矣然髙宗本中興賢主恭黙思道誠交¶
　上帝非心何自而有葢已形之過易見而未形之過¶
　難知常人見于已形君子則察之于未形心術之間¶
　毫髪或差則生于其心害于其政豈可謂恭黙思道¶
　而遂無過哉髙宗未形之過雖髙宗亦不自知説則¶
　一見而知之矣¶
惟説命縂百官乃進于王曰嗚呼明王奉若天道建邦¶
<pb:KR1b0019_WYG_017-10b>¶
設都樹后王君公承以大夫師長不惟逸豫惟以亂民¶
　史官于此篇之首言惟説命縂百官乃進于王二句¶
　其意深矣縂百官乃居冢宰之任也君以冢宰之任¶
　付之已是其信之已篤任之已專而為臣者復處任¶
　大責重當言之地則所謂可以言而言之時也使髙¶
　宗信之未篤任之未專而説未處縂百官之位則未¶
　可以言而説亦未肯言矣明王奉若天道惟古之王¶
　者明徳足以有察知天道之自然所當奉而順之天¶
<pb:KR1b0019_WYG_017-11a>¶
　有日月北斗二十八宿之布列尊卑相正大小相繼¶
　故王者法之而建邦設都立后王君公承以大夫師¶
　長邦乃天子之國與諸侯之國都乃天子之都與¶
　諸侯之都后王君公者亦有尊卑小大之不亂如天¶
　象然豈王者以此為逸樂自奉之具而使天下之承¶
　乎已哉其本心則專于為民而已亂者治也若后王¶
　君公者不能治其民而樂于下之奉己則豈所謂順¶
　天道哉此則傅説是先説為人主之題目使髙宗知¶
<pb:KR1b0019_WYG_017-11b>¶
　所以為民也¶
惟天聰明惟聖時憲惟臣欽若惟民從乂惟口起羞惟¶
甲胄起戎惟衣裳在笥惟干戈省厥躬王惟戒兹允兹¶
克明乃罔不休¶
　上文既言為君之題目在于治民矣故此章始言為¶
　人君之徳所以治民者當在于憲天聪明惟天聪明¶
　惟聖時憲惟臣欽若惟民從乂此三句又縂括下文¶
　之意專就憲天聪明上説亦是箴髙宗之病蓋髙宗¶
<pb:KR1b0019_WYG_017-12a>¶
　本是明哲之主明哲即聪明也然聪明自有二等有¶
　一等乃作聪明如漢武帝如唐徳宗皆作聪明而自¶
　恃者也有一等乃自然之聪明如堯舜之聪明成湯¶
　之天錫勇智皆自然之聪明本乎天者也天視自我¶
　民視天聴自我民聴天之聪明出于自然至公無私¶
　若人君之聪明以至公自然者為體不用一毫之私¶
　意則是憲法乎天矣君能法天則臣下敢不敬順民¶
　亦敢不從治君若不違乎天則臣民自不違乎君自¶
<pb:KR1b0019_WYG_017-12b>¶
　惟口起羞而下逐件言所以憲天之事口者號令之¶
　所自出也號令一不謹則出言不善則千里之外違¶
　之是起羞也甲胄者所以為備禦之具也備禦或不¶
　足則敵國外患如鬼方之屬肆其輕侮之心是起戎¶
　也衣裳所以彰有徳古者再命受服是也必當再¶
　察其藏于篋笥之時恐其錫予之濫及干戈所以討¶
　有罪必當省察在已無闕然後動恐其征伐之妄加¶
　此四件事皆當致謹茍不致其謹號令之輕出備禦¶
<pb:KR1b0019_WYG_017-13a>¶
　之或忽賜予之濫及征伐之妄加皆非所以循天理¶
　之自然此四句上二句事有出于己者當防其失之¶
　在人下二句事有加于人者當審其用之在己或出¶
　于己或加于人王當無所不戒信能明乎此四者則¶
　將無所不美明字極重察于此而或失于彼者皆未¶
　足以謂之明能明則洞見四者皆有自然之天理不¶
　可踰越事事中節則推而行之者豈有不羙乎¶
惟治亂在庶官官不及私昵惟其能爵罔及惡徳惟其¶
<pb:KR1b0019_WYG_017-13b>¶
賢慮善以動動惟厥時有其善喪厥善矜其能喪厥功¶
惟事事乃其有備有備無患無啓寵納侮無恥過作非¶
惟厥攸居政事惟醇黷于祭祀時謂弗欽禮煩則亂事¶
神則難¶
　自此以下亦是説憲天聪明之事治亂之原起于庶¶
　官官得其人則治官失其人則亂古今人君孰不知¶
　進君子退小人為治亂之原然見識不明私心或蔽¶
　則賢否混淆而莫辨官必有及于親近私昵者爵必¶
<pb:KR1b0019_WYG_017-14a>¶
　有及于惡徳者當以此為戒官此人也必其能而有¶
　才者爵此人也必其賢而有徳者自其治事而言則¶
　曰官自其有位而言則曰爵故官則惟其能以其能¶
　足任官之事者爵則惟其賢以其賢足以稱爵者天¶
　命有徳一失其人便失天之理故也慮善以動動惟¶
　厥時人君之舉動當于未動之時慮其合于善與否¶
　如此而後動葢善者至公之理不容人主有私意妄¶
　動茍下合人情上合天理斯為善矣慮則有詳審不¶
<pb:KR1b0019_WYG_017-14b>¶
　輕舉之意惟于未動之時戒其妄動慮善而動則有¶
　所不動動必合于時宜矣時者當其可之謂言不失¶
　其宜也雖然善者天下之公理非一人之私也苟慮¶
　而動動而有功遂以善為己有功能為可矜則是私¶
　意而非公理適所以失其善與功舜之稱禹曰汝惟¶
　不矜天下莫與汝爭能汝惟不伐天下莫與汝爭功¶
　以禹自不見其功能之在己則斯為天下之至能天¶
　下之至功禹苟萌一毫自恃之心則不足為功與能¶
<pb:KR1b0019_WYG_017-15a>¶
　矣人心上不可添一物添一物則非天理矣惟事事¶
　乃其有備有備無患備者預備也思患預防之意也¶
　當治安之時為亂亡之備當君子進之時為小人將¶
　用之備事事皆為之預備則無一事之不備矣能為¶
　亂亡之備則永無亂亡之失能為小人將用之備則¶
　永無小人在位何患之有此言未然之時當為將然¶
　之慮至若于己然則無及矣啓開也有出之意納有¶
　入之意人君若用君子則君子愈知敬君尊上安有¶
<pb:KR1b0019_WYG_017-15b>¶
　侮之事君若寵小人則小人得寵若将益慢上是開¶
　寵之門則適以來小人之侮非小人之過乃開者之¶
　過也非小人之罪乃開者之罪也恥過作非者人孰¶
　無過過而能改善莫大焉聖人不貴無過而貴改過¶
　湯之不吝孔子之勿憚是也若以過為恥而不肯改¶
　恐人之聞知則將文飾其過其初之過未甚害也自¶
　其文飾之心生則過愈多是作非也惟厥攸居政事¶
　惟醇居止也易曰止其所也大學曰知止而后有定¶
<pb:KR1b0019_WYG_017-16a>¶
　惟知所止則事事有定位不出其位則所居定矣居¶
　止既定則政事皆醇粹無有駁雜葢政事之雜而不¶
　醇皆失其所居而出其位者也黷于祭祀時謂弗欽¶
　禮煩則亂事神則難此則髙宗豐于近廟故説有此¶
　戒夫愛親之心人所同然髙宗之祭近廟致其豐何¶
　害其為愛親之心而説以為過蓋愛亦是自然之天¶
　理存焉不可増損祭義曰祭不欲䟽䟽則怠怠則忘¶
　祭不欲數數則煩煩則不敬夫怠而忘者是乃損其¶
<pb:KR1b0019_WYG_017-16b>¶
　所不可損煩而不敬者是乃増其所不可増髙宗之¶
　豐于昵得無煩而不敬乎得無増其所不可増乎此¶
　皆以善為之而陷于不善孟子所謂非禮之禮者也¶
　故戒以黷于祭祀適所以為不敬何故葢禮至于煩¶
　勞則惑亂之心生而不誠矣事神則難聖人之道只¶
　在和易寛平處苟有一難焉便非公理之正古之先¶
　王設為祭祀之禮天子七廟諸侯五大夫三春祠夏¶
　禴秋嘗冬烝皆是和易寛平之道豈有煩而黷而難¶
<pb:KR1b0019_WYG_017-17a>¶
　者哉推此以觀則陳仲子不為亷尾生不為信晏平¶
　仲不為儉晨門荷蕢者不為隐苟難者皆君子之所¶
　不貴也自此以上無非説憲天聪明之事至公自然¶
　之理事事上皆有不特號令甲胄衣裳干戈自夫官¶
　惟其能爵惟其賢慮善而動不有其善事事有備不¶
　啓寵不恥過不出其位而得所居祭合乎禮而不黷¶
　皆自然之理也苟有一毫加損于其間則是作聪明¶
　非天子之聪明也¶
<pb:KR1b0019_WYG_017-17b>¶
王曰㫖哉説乃言惟服乃不良于言予罔聞于行説拜¶
稽首曰非知之艱行之惟艱王忱不艱允協于先王成¶
徳惟説不言有厥咎¶
　㫖哉美其言也不知髙宗何所見而發㫖哉之言乎¶
　凡説之所言者皆髙宗未形之過存于心術之㣲他¶
　人未之知而説知之説既言而髙宗亦自知之故言¶
　中其病㫖哉之言非不情而為此辭也髙宗信乎其¶
　為賢主矣髙宗而非賢則必有拒諫者矣不然則曰¶
<pb:KR1b0019_WYG_017-18a>¶
　君且休矣吾尚思之㫖哉之言奚自而形説乃言惟¶
　服謂汝之所言我當佩服而行之汝若不善于所言¶
　則我何所聞于行乎雖欲行之不知所適從矣説拜¶
　稽首曰非知之艱行之惟艱然則説之所言者亦多¶
　矣髙宗又知所服行矣可以已也而傅説猶未也復¶
　有行之惟艱之説天下之事其未知也則以知之為¶
　難其既知也則以行之為難聖門之學致知力行而¶
　已知常在先葢知則能行不知則不能行今髙宗之¶
<pb:KR1b0019_WYG_017-18b>¶
　明哲如此恭黙思道如此聞説之言發㫖哉之嘆如¶
　此不患其不知矣所患者行之不力也若已知而不¶
　能行則終無所至是亦徒知而已王忱不艱者以至¶
　誠之道行之不見其難葢誠者物之終始不誠無物¶
　天之行健者此誠也君子之不息者亦此誠也既知¶
　有誠之説則無有乆近無有作輟無有間㫁何患其¶
　不能行乎是于惟艱之中而有不艱之説則信乎合¶
　先王之成徳矣先王成湯也成徳無有&KR0220;缺處者以¶
<pb:KR1b0019_WYG_017-19a>¶
　其至誠力行也王至于與先王合徳則説無所不言¶
　于此時而不言説則自負其過矣君既先王合徳説¶
　尚何言之有哉此葢傅説期君于極至之地可已而¶
　不能已也詳復此篇之意説之所言雖若泛而無統¶
　而一言一句皆足以警發髙宗未形之過非泛然為¶
　此言也豈特髙宗以是為監哉後之有天下者亦足¶
　以為法矣¶
説命下¶
<pb:KR1b0019_WYG_017-19b>¶
　此篇乃髙宗學于傅説者也髙宗始者聞傅説之言¶
　發㫖哉之嘆則遂以為足矣及聞傅説行之惟艱之¶
　説則見其理之無窮于是傾意以學于説遂叙其始¶
　者之學于甘盤既而甘盤遯去未得其所資之人今¶
　始得説當有以訓朕志説遂申前日王忱不艱允協¶
　先王成徳之意而誨之以學使之學古訓監先王而¶
　已髙宗既聞監先王之説遂以成湯自期而以伊尹¶
　期傅説于此可見學之不可遽自足也自古帝王未¶
<pb:KR1b0019_WYG_017-20a>¶
　嘗不學如堯舜之學于君疇湯之學于伊尹成王之¶
　日就月将下至齊桓一霸者亦知學于管仲人主之¶
　學豈為博物洽聞絺章繪句哉自修身齊家至于治¶
　國平天下皆帝王之學也秦漢以後人主不知此意¶
　間有崇儒重道之君不過好名具文為縁飾而已此¶
　所以不及三代之王也¶
王曰來汝説台小子舊學于甘盤既乃遯于荒野入宅¶
于河自河徂亳暨厥終罔顯爾惟訓于朕志若作酒醴¶
<pb:KR1b0019_WYG_017-20b>¶
爾惟麴蘖若作和羮爾惟鹽梅爾交修予罔予棄予惟¶
克邁乃訓¶
　舊説皆以髙宗始學甘盤既乃遯于荒野中廢業遯¶
　居田野東坡先生以謂髙宗既為天子豈復有遯于¶
　荒野之事則遯者當作甘盤明王之世葢亦有𨼆居¶
　不仕者如堯舜之世有巢由文武之世有夷齊甘盤¶
　之遯亦是隠而不仕髙宗謂傅説予小子舊時學于¶
　甘盤遯去荒野入居于河又自河而往亳邑及其終¶
<pb:KR1b0019_WYG_017-21a>¶
　迹其所往則姓名已不聞于世矣始者之學所以明¶
　哲者皆甘盤教之之力然學之未至亦因甘盤之遯¶
　所以訓教朕志者非説其誰望志者乃髙宗為道學¶
　之地孟子所謂士尚志者即此志夫子所謂志于道¶
　者亦此志也此志一立則日趨于髙明廣大富貴貧¶
　賤威武不能移不能淫不能屈者也然須得人啓發¶
　教詔之然後可以有成若作酒醴非麴蘖以發之則¶
　酒醴何自而成若作和羮非鹽梅以調之則和羮何¶
<pb:KR1b0019_WYG_017-21b>¶
　自而羙以此喻髙宗性情之羙必得人以成之又與¶
　上篇舟楫霖雨之喻不同舟楫霖雨者大臣之責人¶
　君全藉之以為用于天下麴蘖鹽梅者師傅之任因¶
　其君有性情之羙從而成就之可以成徳于一已爾¶
　交修予罔予棄交者有相接之意修治也交修則言¶
　之未已而復言之諫之未已而又諫如此接續而不¶
　我棄當力行汝之訓誨中篇傅説患髙宗之不能行¶
　不患臣之不能言此篇髙宗之意則患汝臣之不肯¶
<pb:KR1b0019_WYG_017-22a>¶
　言不患我之不能行觀罔予棄克邁乃訓兩言可見¶
　髙宗誠心為學惟恐説之去已憤悱之心勃勃于其¶
　中則啓發之機斯有所受此童蒙求我之意學者不¶
　可不知¶
説曰王人求多聞時惟建事學于古訓乃有獲事不師¶
古以克永世匪説攸聞¶
　此數句縂言為學之大要學貴于多聞者豈徒為博¶
　洽之具哉以其無所不聞聞之公卿聞之在朝聞之¶
<pb:KR1b0019_WYG_017-22b>¶
　在野無非聞也而所求多聞者亦以推之于有用而¶
　已建事者立天下之事見于興利除害皆無非事也¶
　雖然徒知博學以為用而不知法古以有得則徒善¶
　而無法古人之訓有已行之驗矣古之多聞而叅酌¶
　以古人之訓則有所凖的孟子曰今有仁心仁聞民¶
　不被其澤不可法于後世者不行先王之道也苟不¶
　行先王之道則施之于暫而不可施之于久可以行¶
　之于一時不可行之于後世故事不法古而可以長¶
<pb:KR1b0019_WYG_017-23a>¶
　世者非説之所聞言㫁無是理也其説大概以學古¶
　訓為重¶
惟學遜志務時敏厥脩乃來允懐于兹道積于厥躬惟¶
斆學半念終始典于學厥徳修罔覺監于先王成憲其¶
永無愆惟説式克欽承旁招俊乂列于庶位¶
　自惟學遜志而下皆申言王人求多聞之意監于先¶
　王成憲即申言學古訓之意遜志者謙遜也堯舜之¶
　道在于徐行後長之間而子路見哂于夫子者亦以¶
<pb:KR1b0019_WYG_017-23b>¶
　其言之不遜故爾此志苟遜則慈祥温順之意勝而¶
　鄙倍暴戾之習除然後虚而能受既知遜志矣又須¶
　時敏之速也時之致其敏則顛沛造次之間出入起¶
　居之際不可有一時之㫁續能如此則厥脩乃來矣¶
　修仁而仁來修義而義來其來者非自外來本于吾¶
　心者也亦與夫子欲仁斯仁至同意雖然有所敏于¶
　外未必有所懐于中也信懐乎此則是有諸己而無¶
　勉强之態夫然後道積于厥躬積聚也道在吾身何¶
<pb:KR1b0019_WYG_017-24a>¶
　積之有由其始也有所蔽而未開晦而未明則道與¶
　己為二久懐于兹則道始積聚于吾身由蔽而開由¶
　晦而明道始為我有矣雖然允懐于兹矣猶未至于¶
　終始如一也教人者止為學之半而不得為學之全¶
　蓋舉一隅以待其反引之而不發教者之事故君子¶
　必欲其自得也典常也自始而終自終而始至誠無¶
　間終始如一至于此然後為自得至徳之進也不自¶
　知其所以進矣自非大而化之之境何以能然葢其¶
<pb:KR1b0019_WYG_017-24b>¶
　始之厥修乃來猶未離乎修也道積于厥躬猶未離¶
　乎積也厥徳修罔覺則徳與己兩忘修與積俱釋矣¶
　可以已乎曰未也先王有已成之法苟不能監先王¶
　之成憲則蕩而失其守未免于有過惟以己之所得¶
　者而驗之先王之憲禮樂法度典章文物一循乎先¶
　王之舊則事得其宜而永無過矣自遜志以至于允¶
　懐于兹自允懐于兹以至于終始典于學乃學之次¶
　序也監于先王成憲乃學之凖的也髙宗能至于此¶
<pb:KR1b0019_WYG_017-25a>¶
　則説何為哉敬承其君而已招俊乂以列庶位而已¶
　敬承其君則有將順而無逆耳招俊乂以列庶位則¶
　展布四體而無所顧忌苟其君之學有所未至則臣¶
　下惑疑顧忌雖欲旁招俊乂以列庶位豈可得乎葢¶
　君盡君道而後臣有以守臣之職旁招俊乂乃宰相¶
　之任傅説之責也抑嘗再三而味之矣人心惟危道¶
　心惟微惟精惟一舜之授禹不出乎此惟者思也天¶
　下之理規摹經畫而後有所成于彼此之未定將顛¶
<pb:KR1b0019_WYG_017-25b>¶
　敗而覆亡之是憂有何成之足望今也髙宗之于傅¶
　説其未得之先髙宗固嘗恭黙思之矣非髙宗之思¶
　乎三篇之作君臣之間議論講明而惟之一字不釋¶
　之音古史臣之所書而惟之一字頗居其半言之者¶
　不以為煩且過書之者喜稱樂道不以為縷縷豈君¶
　臣之間日親萬機全無一語可呼吸而惟之一字何¶
　足多道大抵思則得之不思則不得也一政之出不¶
　思則失之謬妄一言之發不思則失之誣怪治天下¶
<pb:KR1b0019_WYG_017-26a>¶
　而不思則亂散而不収拾居爵位而不思則傾危而¶
　難保君臣之間其可不思乎¶
王曰嗚呼説四海之内咸仰朕徳時乃風股肱惟人良¶
臣惟聖昔先正保衡作我先王乃曰予弗克俾厥后惟¶
堯舜其心愧恥若撻于市一夫不獲則曰時予之辜佑¶
我烈祖格于皇天爾尚明保予罔俾阿衡専美有商惟¶
后非賢不乂惟賢非后不食其爾克紹乃辟于先王永¶
綏民説拜稽首曰敢對揚天子之休命¶
<pb:KR1b0019_WYG_017-26b>¶
　髙宗深入遜志之學知其全功在傅説復以伊尹之¶
　事期之以謂四海之内皆仰我之徳人主務學愈切¶
　而徳愈進則舉天下臣民皆在吾徳之中葢有不令¶
　而行未占而孚者其為仰戴亦自然之理其所以仰¶
　朕徳者皆汝之風教此髙宗遜志之實不敢居其能¶
　也謂之風者傅説于言動語黙之際隂有以感發髙¶
　宗如風之行無有形迹前日之效雖皆自于傅説自¶
　今日以始所以責成于爾傅説者未已也必有股肱¶
<pb:KR1b0019_WYG_017-27a>¶
　手足乃可以成人必有良人斯可以成聖猶髙宗之¶
　不可一日無傅説先正保衡即伊尹也在湯時為阿¶
　衡在太甲時為保衡官名也上則保其君下則平其¶
　民故曰保衡作者興起也湯學伊尹故凡湯之所以¶
　為者亦伊尹有以興起之作成之乃曰予弗克俾厥后¶
　惟堯舜其心愧恥若撻于市一夫不獲則曰時予之¶
　辜此伊尹自任之言也當其耕于有莘之野也天下¶
　之責不在伊尹及其幡然而改從湯之聘幣則天下¶
<pb:KR1b0019_WYG_017-27b>¶
　之責在伊尹矣天下之責既在伊尹則堯舜其君使¶
　民得其所豈非伊尹之本職哉茍惟不克使其君為¶
　堯舜則其心赧然不啻市朝之撻茍有一夫不得其¶
　所焉則引咎歸己此亦禹稷視饑溺猶已同意惟其¶
　伊尹以君民之責任諸己如此故能佑助我烈祖成¶
　湯其治至于皇天是與天為一也烈祖成湯之治皆¶
　伊尹任之則我今日之治舍傅説其誰任爾庶㡬明¶
　白其心以安我無使阿衡専受羙名于有商不特成¶
<pb:KR1b0019_WYG_017-28a>¶
　湯有一伊尹傅説之功亦伊尹也惟后非賢不乂言¶
　君若不資乎賢則無與共治者惟賢非后不食言賢¶
　者之所以得其養食土之毛孰非君之力髙宗意謂¶
　我必資賢者共治然賢者既因君而得所養則君臣¶
　之義如之何而廢之亦當事君以佐君之治可也其¶
　尚能繼爾之君于先王成湯之後使今日之治不愧¶
　成湯可也紹乃辟干先王其意何在曰永綏民是也¶
　先王之功亦只在安民汝能永綏民使民長得其所¶
<pb:KR1b0019_WYG_017-28b>¶
　則所謂紹乃辟者得之矣傅説于中篇及此篇惟以¶
　先王期其君髙宗至此深見為治有無窮之理又知¶
　以先王自期而以伊尹望傅説至于此則傅説尚奚¶
　言哉對揚天子之美命而已天子揚此命于上而公¶
　卿大夫知之大臣揚此命于下而百執事與天下之¶
　人知之是對揚也詳復此章之意可以見古者帝王¶
　君臣其不自足之意如此君不以四海仰徳而怠于¶
　資臣臣不以君之己能而怠于輔其君君臣相期俱¶
<pb:KR1b0019_WYG_017-29a>¶
　欲至于先王先正而後已唐太宗貞觀之治一見魏¶
　公勸行仁義之既效遂喜形于色其不及古人逺矣¶
　¶
　¶
　¶
　¶
　¶
　¶
<pb:KR1b0019_WYG_017-29b>¶
　¶
　¶
　¶
　¶
　¶
　¶
　¶
　尚書詳解卷十七¶

