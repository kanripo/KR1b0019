# -*- mode: mandoku-view; -*-
#+TITLE: 陳氏尚書詳解
#+DATE: 2015-08-24 22:02:13.937003
#+PROPERTY: ID KR1b0019
#+PROPERTY: BASEEDITION WYG    
#+PROPERTY: JUAN 卷十八
<pb:KR1b0019_WYG_018-1a>¶
欽定四庫全書¶
　尚書詳解卷十八¶
　　　　　　　　　　　　　　宋　陳經　撰¶
髙宗肜曰(商書/)¶
　讀此篇之書有以見君臣遇災警戒之意夫以髙宗之聖¶
　精誠上通于天而四海仰徳則宜其和氣感召祥瑞屢見¶
　可也何為而有雉升鼎耳之異甚哉天心之愛人君也久¶
　矣猶父母之愛子然凡加之以鞭撻警之以訶責者必其¶
<pb:KR1b0019_WYG_018-1b>¶
　可教之子若夫不肖之子為父母之所棄絶者則無事于¶
　鞭撻訶責矣古之聖人知其意故灾異之來愈加戒懼若¶
　堯舜之水則曰儆予湯之旱則以六事責躬皆此𩔖也聖¶
　人不以灾異為嫌嘗患人主之不修若夫漢武帝征討連¶
　年愁怨四起不以此加意乃以白麟赤鴈為祥由今觀之¶
　水旱不害為堯湯而白麟赤鴈未見其為武帝之益也¶
髙宗祭成湯有飛雉升鼎耳而雊祖已訓諸王作髙宗¶
肜日髙宗之訓¶
<pb:KR1b0019_WYG_018-2a>¶
　飛雉野鳥也鼎祭之器也雊鳴也髙宗于祭之明日¶
　野鳥升鼎耳而鳴可謂異矣作書者之所述但云越¶
　有雊雉不言所祭者何廟所鳴者何處孔子序書直¶
　云祭成湯升鼎耳聖人之意葢有在矣髙宗之所以¶
　召此怪異者以髙宗之祀豐于近廟而薄于祖廟也¶
　故云祭成湯昔者傅説嘗以黷于祭祀箴髙宗之失¶
　矣至此猶不改此其耳不聪不能聴大臣之言也故¶
　升鼎耳而鳴天人幽顯之理于此可見矣鳴雉之變¶
<pb:KR1b0019_WYG_018-2b>¶
　不自外來乃髙宗心中之物形見于外感應之理隨¶
　𩔖而至洪範五行傳其可以盡廢哉祖已訓諸王作¶
　髙宗肜日髙宗之訓二篇之書以戒其君今髙宗肜¶
　日之篇具存而髙宗之訓已亡矣意其所言者無非¶
　修省恐懼之意祖已知變異之來不在乎雉而在乎¶
　髙宗故所以訓王者亦欲其修己以應天而已¶
髙宗肜日越有雊雉祖已曰惟先格王正厥事乃訓于¶
王曰惟天監下民典厥義降年有永有不永非天夭民¶
<pb:KR1b0019_WYG_018-3a>¶
民中絶命民有不若徳不聴罪天既孚命正厥徳乃曰¶
其如台嗚呼王司敬民罔非天𦙍典祀無豐于昵¶
　上髙宗肜日者篇名也下髙宗肜日四字者即髙宗¶
　所祭之明日也商人曰肜周人曰繹皆明日又祭也¶
　髙宗于所祭之明日于是有鳴雉之異祖已之自言¶
　者以謂此野鳥之變皆王心惟先格王之非心而正¶
　其祭祀之事則可以消此異矣乃作書以訓誥于王¶
　曰惟天監下民以義為主天固以愛民為心然亦何¶
<pb:KR1b0019_WYG_018-3b>¶
　嘗容心于其間苐視其義理之如何義之所在即天¶
　之所在也為善者自有得福之理為惡者自有得禍¶
　之理降年有永長而得夀者有不永而夭者豈天故¶
　欲夭民哉民于其中間自絶其命葢合于義者年之¶
　所以永不合于義者年之所以不永民有不若徳者¶
　不順其徳是為非理非義事也不聴罪者不服其有¶
　罪而改過遷善也不若徳不聴罪者天既孚信其命¶
　正其徳葢福善禍淫者乃天之命亦天之徳也天之¶
<pb:KR1b0019_WYG_018-4a>¶
　福善禍淫其命何嘗差其徳亦何嘗更易哉天既孚¶
　命正厥徳則見在天之禍福一定而不可易矣民于¶
　此時則曰天道其如我何此可見民之自絶于天非¶
　天有心以絶民也祖已言此者以見民之夀夭皆其¶
　自取也人君之禍福亦其自取當反身修徳可也然¶
　則祖己之言所以訓王者専為鳴雉也今其書不及¶
　于雉又不及髙宗而且及于民此見古人諫君其辭¶
　優游詳緩不迫切而意獨至使聞之者自喻也嗚呼¶
<pb:KR1b0019_WYG_018-4b>¶
　王司敬民罔非天𦙍典祀無豐于昵王之所主者在¶
　于敬民無非所以為天之繼嗣者天生民而不能自¶
　治故立君以治之君者天之繼也典祀者祀有常禮¶
　也常祀不可豐于親戚之廟苟豐于昵而薄于逺則¶
　其心不知敬民是有意于邀福也今觀此篇見髙宗¶
　心術之事前此傅説一見之初已箴其失宜若邪失¶
　己格非心已改矣豈謂數年之後舊病復發乎葢人¶
　于心術莫不有心偏處自非勇于用力一洗而消之¶
<pb:KR1b0019_WYG_018-5a>¶
　則病根未除雖能遏于一時而終乆必偏重處復發¶
　以髙宗之賢聖尚且如此則學者于其氣質之偏當¶
　何如用其功哉¶
　¶
　¶
　¶
　¶
　¶
<pb:KR1b0019_WYG_018-5b>¶
　¶
　¶
　¶
　¶
　¶
　¶
　¶
　尚書詳解卷十八¶
